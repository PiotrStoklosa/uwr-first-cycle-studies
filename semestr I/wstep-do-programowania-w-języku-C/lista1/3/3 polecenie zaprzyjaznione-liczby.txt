Parę liczb naturalnych n i m nazywamy zaprzyjaźnioną, jeśli suma naturalnych dzielników liczby n mniejszych od n jest równa m oraz jeśli suma naturalnych dzielników liczby m mniejszych od m jest równa n. Na przykład, zaprzyjaźnione są liczby 220 = 1 + 2 + 4 + 71 + 142 (dzielniki 284) oraz 284 = 1 + 2 + 4 + 5 + 10 + 11 + 20 + 22 + 44 + 55 + 110 (dzielniki 220).
Napisać program, który czyta ze standardowego wejścia liczbę s typu int i wyznacza parę liczb zaprzyjaźnionych n i m typu int większych niż s, gdzie n < m oraz n jest najmniejszą liczbą, która występuje w parze liczb zaprzyjaźnionych i jest większa niż s. Proszę zwrócić uwagę, że taka para może nie istnieć, ze względu na ograniczony zakres liczb w typie int. Stała INT_MAX zdefiniowana w pliku nagłówkowym limits.h określa maksymalną wartość dostępną w tym typie. Program powinien wypisać na standardowym wyjściu wartości liczb n i m oddzielone pojedynczą spacją i zakończone znakiem nowego wiersza.. Jeśli taka para nie istnieje, należy wypisać zamiast niej słowo BRAK pisane dużymi literami.

Wskazówka: Jeśli liczba n dzieli się przez k, to dzieli się również przez n/k i jedna z tych liczb jest mniejsza bądź równa pierwiastkowi z n.

Przykład danych 1

153

Wynik 1:

220 284

Przykład danych 2:

5000

Wynik 2:

5020 5564

Przykład danych 3:

2147483647

Wynik 3:

BRAK